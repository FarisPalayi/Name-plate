<!DOCTYPE html>
<html lang="en">
  <head>
    <meta charset="UTF-8" />
    <link rel="icon" type="image/svg+xml" href="/vite.svg" />
    <meta name="viewport" content="width=device-width, initial-scale=1.0" />
    <title>नेम प्लेट</title>
  </head>
  <body>
    <div id="app">
      <header class="header">
        <div class="logo">नेम प्लेट</div>
      </header>
      <main class="main">
        <ul class="tab-links">
          <li class="tab-link"><button class="tab-button active" data-tab="english">English</button></li>
          <li class="tab-link"><button class="tab-button" data-tab="hindi">Hindi</button></li>
          <li class="tab-link"><button class="tab-button" data-tab="malayalam">Malayalam</button></li>
        </ul>

        <article class="tab-content active" data-content="english">
          <h1>English</h1>
          <p>Lorem ipsum, dolor sit amet consectetur adipisicing elit. Iste aspernatur nobis, ratione cupiditate amet odio iusto ea maiores temporibus voluptas.</p>
        </article>

        <article class="tab-content" data-content ="hindi">
          <h1>Hindi</h1>
          <p>
            “राहुल तेरी आँखें झील-सी गहरी हैं, नीली चमकदार।” <br>
            
            “चुप, जो बातें लड़कियों से कही जाती हैं, तू मुझसे कह रहा है।" “तुझमें और लड़की में अन्तर क्या है ? अपना गोरा रंग देख ले। बात-बात पर सुर्ख होते गाल और पीपनी जैसी आवाज । ”
            
            ठहाका गूंजा जोरदार। क्योंकि राहुल को लगता है दोस्त अमरेश जो कुछ कह रहा है, उसमें से सभी बातें सच हैं सिवाय पीपनी जैसी आवाज़ के । उसकी आवाज़ खासी भारी है, लगभग वैसी ही कि घड़े को पानी में डुबोओ तो जो सुर सुनाई देता है।
            
            राहुल वर्मा, जिसे गुमान है कि वह चाहे तो पलक झपकते किसी लड़की को पटा ले। उसके बिस्तर से उठाकर अपने बिस्तर पर ले जाए, फिर वापस छोड़ जाए और लड़की कभी कोई शिकायत भी न करे। हर लड़की का दोस्त, ब्रिलिएंट, हैल्पफुल। इतनी मटरगश्ती फिर भी कक्षा में अव्वल ।
            
            यार-दोस्तों के बीच अपने इश्क के सच्चे झूठे किस्से, लड़कियों के जुड़ते नाम - फिर भी कोई लड़की बुरा नहीं मानती। ऐसा क्यों ! लड़के उसकी लक से ईर्ष्या करते हैं। लड़कियाँ रोने के लिए और अपनी हर छोटी-बड़ी घरेलू और प्रेम के किस्से सुनाने के लिए उसके कन्धे का सहारा तलाशतीं। लड़कियों के दिल का हाल-वहाँ कितने किस्से-कहानियाँ, दुख, हँसी - पुरजोर मजाक दफन रहते हैं। हर लड़की एक चलती-फिरती कथा है। ऐसे में वह बहुत आसानी से कथाकार, उपन्यासकार बन सकता है। नाटक लिखकर विजय तेंदुलकर को पीछे छोड़ सकता है। लेकिन सोचता है, जब भी ऐसा करेगा, किसी के विश्वास को तोड़ देगा ।
            
            अक्षय मजाक करता है, “तू भी अजब किस्म का कैसेनोवा है। देख ले, कहीं तेरे कन्धों पर लड़कियों के बहाए आँसुओं के खारे पहाड़ तो नहीं उग आए। नमक ज्यादा होगा तो ब्लड प्रेशर हो जाएगा साले और क्या पता, तेरे दिमाग के अन्दर पूरा समुद्र उमड़-घुमड़ रहा हो। पर जानता है, समुद्र की एक बूँद भी नहीं काम आती है किसी के। किसी दिन ऐसा होगा कि ये सारी लड़कियाँ एंटी कैम्प बनाकर तेरे घर जा पहुँचेंगी और तेरी माँ झाडू मारकर तुझे घर से बाहर निकालेगी।”
            
            क्या यकीन होता। लड़कियों की बातें इतनी मायावी होती हैं कि शायद खुद ही उन्हें उन पर यकीन नहीं होता। तभी तो आज तक पता नहीं, वह कहाँ है, कैसी है, किस हाल में है। उसके दिए गुलाब अभी तक राहुल की किताबों में बन्द हैं। उसकी वे पतली
            
            खूबसूरत उँगलियाँ, बात-बात पर उसका शरमाना और खिलखिल । लेकिन नीलिमा की भावुकता ने उसे भावुक बनाया हो, पर वह क्या वह थी जिसके
            
            साथ वह जीवन बिताने के बारे में सोचता। उसे क्या चाहिए, पता नहीं । “राहुल तुम कहाँ खोए हो ?” निशा उसे झिंझोड़ती है- “क्या सीमा की याद में खोए हो ?"
            
            “सीमा, कौन सीमा ? अरे हाँ सीमा । "
            
            " बन तो ऐसे रहे हो जैसे सीमा नाम पहली बार सुना हो। मालूम है, कल उसके साथ लाइब्रेरी में बैठे क्या कर रहे थे ?"
            
            "क्या कर रहा था ?"
            
            “और क्या करोगे ? लड़कों को मौका मिले तो जो करने लगते हैं।" वह हँसती
            
            है । राहुल कहना चाहता है - मैं क्या कर रहा था। वही मेरे ऊपर गिरी पड़ रही थी। मैं तो उसके आँसू पोंछ रहा था। मेरे हिस्से तो यही आया है। लेकिन नहीं कहता। हँसता है जोर-जोर से, "मैं क्या कर रहा था, तुम्हें कैसे मालूम? तुम तो वहाँ नहीं थीं। क्या कोई डिटेक्टिव एजेंसी छोड़ रखी है मेरे पीछे।”
            
            “डिटेक्टिव एजेंसी तो उसके पीछे लगानी पड़ती है जिसके बारे में कुछ पता न हो। तुम्हें तो पूरी यूनिवर्सिटी जानती है ? और मैं मैं तो तुम्हारी रग-रग से वाकिफ हूँ।” वह गर्व से भरी है।
            
            "ओह रियली, अन्तर्यामी हो। बचकर रहो मुझसे कहीं तुम्हारे साथ कुछ न कर बैठूं।" राहुल आँख मारता है।
            
            “यहाँ बैठकर तुम मेरे साथ क्या कर लोगे। ज्यादा-से-ज्यादा मेरा हाथ पकड़ लोगे । मेरे कन्धे पर अपना हाथ रख लोगे। या बहुत हुआ तो मुझे किस कर लोगे। इससे ज्यादा क्या ! और तुम क्या कर लोगे, कहो तो मैं तुम्हें सबके सामने किस करके दिखाऊँ ।
            
            'बाप रे, यह तो भयानक लड़की है। अभी सीमा को लेकर कैसी बातें कर रही थी और अब।' वह कुछ दूर खिसक जाता है। उसे दूर खिसकते देख निशा जोर से हँसती है- “बड़े बहादुर बनते हो । अरे बाबा, मैं तुम्हें कुछ किस विस नहीं करनेवाली। तुम जैसे ब्रह्मचारी के साथ ऐसी हरकत, ना बाबा ना ! तुम क्या सोच रहे हो, मैं सचमुच ऐसा कर सकती हूँ। मेरी लिपिस्टिक तुम्हारे गालों पर लग जाएगी तो बदनामी तो मेरी होगी।"
            
            राहुल के होश उड़े हुए हैं। अपने चोक हुए गले को साफ करता पूछता है, “तुम किसी काम से आई थीं।"
            
            “अरे, तुम्हारे पास बैठना क्या कोई कम बड़ा काम है माई फर्स्ट लव ।”
            
            धूप कतरों में बिखर रही है। पेड़ों के पत्तों के बीच से सेंध लगाती हुई, वह घुसी चली आ रही है। अरज कर उक अधूरा दिन 'राहुल वर्मा, छोड़ो चक्कर और तुम घर चले जाओ। वह मन-ही-मन बड़बड़ाता है ।' है।
            
            “क्या गालियाँ दे रहे हो मुझे।” वह जवाब नहीं देता। आँखें फाड़े देखता है उसे ।
            
            “सोच रहे होगे, इस सती-सावित्री वाले देश में मुझ जैसी लड़कियाँ कहाँ से पैदा हो गईं। फ्लर्ट करने के लिए मैडोना । घर के लिए सती-सावित्री । दो मुट्ठियों में दो दुनिया। पर दोस्त अब हम एक दुनिया की तरफ बढ़ रहे हैं, एक दुनिया, एक जैसी लड़कियाँ, तुम्हारा क्या होगा ?”
            
            राहुल को गुस्सा आ जाता है। नथुने फड़कने लगते हैं। रक्त शिराओं को फाड़कर बाहर आने को व्याकुल हो उठता है, “देखो, तुम जब से आई हो, अलाय बलाय कुछ न कुछ बके जा रही हो। जो काम हो बताओ।"
            
            “अच्छा छोड़ो। बुरा मान गए। आय डोंट वांट टु हर्ट यू । क्या तुमने हिस्ट्री के नोट्स तैयार किए हैं। मुझे चाहिए। एक हफ्ते में वापस कर दूँगी। यह हिस्ट्री सब्जेक्ट ही ऐसा है कि कुछ पल्ले नहीं पड़ता। प्लीज मेरी मदद करो। "
            
            हर्गिज नहीं। वह उसके चेहरे से नजर हटा सामने चलते फव्वारे को देखने लगता है। वहाँ कबूतरों का एक जोड़ा नहाकर गीले पंखों से बैठा है। वे एक-दूसरे से चोंचें भिड़ा रहे हैं। मनुष्य क्या इन पक्षियों से प्रेम करने का तरीका सीख सकता है। प्रेम की एकाग्रता, पूरी दुनिया से बेखबर ।'
            
            वह झूठ बोलता है, “मैंने तो कोई हिस्ट्री के नोट्स नहीं बनाए बल्कि इस बार तो कुछ नहीं किया।"
            
            “हाँ, करोगे तो तब जब लड़कियों के पीछे जाने से फुरसत मिले। ”
            
            “निशा, बहुत हुआ अब मैं किसी के पीछे नहीं जाता। इस वक्त भी तुम आई हो मेरे पास।”
            
            वह हिंस्र शेरनी की तरह उठ खड़ी होती है, “थैंक्यू वैरी मच, मि. राहुल वर्मा ।” वह अपनी किताबें सँभालती नाक की सीध में सीधे चली जाती है। राहुल तब तक उसे देखता रहता है जब तक उसकी चुन्नी लहराती हुई दीखती है। वह आगे मुड़ जाती है। मोड़ से कोई वापस नहीं लौटता।
            
            राहुल का सिर चकरा रहा है। अक्षय-कहाँ है वह ? एक प्याला चाय-या एक सिगरेट- यूनिवर्सिटी के ये बोझिल दिन उस पर अच्छे नम्बर लाने का शौक और ये एक से एक लड़कियाँ हर एक ने लजाने, शरमाने, मुस्कराने, हँसने, बातें करने, और प्रेम के नए-नए तरीके ईजाद किए हैं। लेकिन सही मायने में इनमें से कभी कोई प्रेम नहीं करती- वे आभास देती हैं। मृगतृष्णा की तरह रेत में दौड़ता मृग पानी है, पानी है। मगर कहाँ-कहाँ ? यूनिवर्सिटी में कुलाँचें भरता राहुल वर्मा प्रेम है मगर कहाँ ? इस दुनिया में प्रेम का सही हकदार कौन है ?
            
            अक्षय सुने तो कहे, 'वही जो हमें सबसे अच्छी तरह समझ सकता है।' कौन समझ सकता है, हमें सबसे अच्छी तरह क्या पता। यदि किसी को चाहने
            
            के लिए यही पैमाना होता तो जो लोग विवाह से पहले साथ-साथ जिन्दा रहने और मरने की कसमें खाते हैं, वे एकाएक इतने अकेले कैसे हो जाते हैं ? एक-दूसरे से इतनी घृणा क्यों करने लगते हैं ? वे चीजें जो विवाह से पूर्व बेहद आकर्षक और लुभावनी लगती हैं वे क्यों अपना अर्थ खो देती हैं।
            
            “तुम एकदम गधे हो। इतनी लम्बी-चौड़ी हाँकने से बेहतर है पढ़ाई में मन लगाओ।
            
            नहीं तो बेटा इस बार चालीस प्रतिशत नम्बर आएँगे। तब न कोई सीमा, न कोई निशा, न ही कोई और तुम्हें घास डालेगी। वे एक-दूसरे से पूछा करेंगी ये राहुल वर्मा कौन है ? क्या हमने कभी इसका नाम सुना है। क्या हमने इसे देखा है। मिले हैं कभी इससे !" सच कड़वा होता है। वह सच जिसे आप अपनी आँखें के सामने झूठ में बदलते देखते हैं, उसकी कड़वाहट जिन्दगी भर नहीं मिटती ।
            
            यूनिवर्सिर्टी के दिन हवा में फरफरा रहे हैं। वे सूखे पत्तों की तरह उड़े चले जा रहे हैं। झील जैसी आँखों की चमक पिघले ताँबें में बदलती जा रही है। क्या करोगे आँखों को झील बनाकर, न जाने कितने केंकड़े, साँप, मेढक वहाँ डेरा डाल लेंगे।
            
            नेम प्लेट । आते-जाते लोगों की निगाहें पड़ती हैं। राहुल वर्मा, सीनियर मैनेजर, मैक्रोकम्प्यूटर्स । वह सफल है। सफलता के सारे मानक उसने तोड़ दिए हैं। उसके माता-पिता, भाई-बहन सब उसकी सफलता को अपनी सफलता बनाकर पेश करते हैं। माँ का दुलारा, जिस मिट्टी को हाथ लगाता है तो सोना बन जाती है। जहाँ भी पढ़ा है फर्स्ट आया है। लक्ष्मी और सरस्वती दोनों की कृपा एक साथ किसी-किसी को ही मिलती है। बस अब और क्या चाहिए एक सुलक्षणा बहू, जो इस सोने से बेटे का जीवन खुशियों से भर दे ।
            
            सुबह का वक्त है। चिड़ियों ने अभी-अभी चहचहाना बन्द किया है। कोई कालबैल बजा रहा है लगातार । घर में सब सोए पड़े हैं नौकर तक। राहुल की ही नींद खुल है। वह स्लिपर्स पहनकर दरवाजे पर जा, दरवाजा खोलता है। जाती
            
            " अरे।" वह चौंक उठता है।
            
            “अन्दर आने को नहीं कहेंगे।”
            
            “हाँ-हाँ, आइए। बैठिए, कहिए।" “मैं कौन हूँ?"
            
            “अब सवाल ! आप एक लड़की हैं निर्मला। कल ही तो मैं आपसे मिला था । " “जी, उसी मुलाकात के सिलसिले में मैं आपसे मिलने आई हूँ।”
            
            “जी फरमाइए। " “मैं कैसी दिखती हूँ ?” निर्मला सीधे उसकी आँखों में देखती है।
            
            “आप ?" राहुल पसीने-पसीने हो उठता है- “आप सुन्दर ही दिखती हैं।"
            
            "ही का क्या मतलब ?"
            
            " नहीं ही नहीं आप सुन्दर हैं, बहुत सुन्दर ।"
            
            “गोरी हूँ न !”
            
            “हाँ।"
            
            " अगर काली होती तब ?"
            
            “तब भी आप सुन्दर लगतीं। गोरा-काला तो सब मन का वहम है।"
            
            " अच्छा मेरी दोनों आँखें हैं न !”
            
            "जी।"
            
            “भेंगी या कानी भी नहीं हूँ ?”
            
            “बिलकुल नहीं।”
            
            “मेरी आँखें बहुत बड़ी नहीं तो छोटी भी नहीं ।"
            
            "जी।”
            
            “ काजल या आई लाइनर लगा लूँ तो और अच्छी लगूँगी ?"
            
            ...
            
            “अब यह बताइए मेरे चेहरे पर एक नाक, दो ओठ, दो भवें, दो कान, मुँह में दाँत भी हैं।”
            
            “जी हाँ हैं । मगर ये सारे सवाल आपको किसी कवि से पूछने चाहिए। मैं कोई
            
            नख - शिख वर्णन करनेवाला या सौन्दर्य विशेषज्ञ नहीं हूँ निर्मला जी । "
            
            जी हाँ जानती हूँ । आपके हिसाब से और देख भी लीजिए। देखिए मेरे दोनों हाथ ठीक हैं। दोनों पाँव ठीक हैं। खुद चलकर यहाँ आई हूँ। हाथों में दस और पाँवों में दस उँगलियाँ मौजूद हैं। फर्स्ट डिवीजन में एम. ए. पास हूँ। पी. एच. डी. कर रही हूँ। कुछ सुन रहे हैं आप ?"
            
            “जी सुन रहा हूँ।”
            
            “ तो यह बताइए कि आपने कल मुझे नापसन्द क्यों किया ?" “मि. वर्मा देखिए । ” लड़की अपने ब्लाउज में छिपाया टेप रिकार्डर निकालती है,
            
            लड़की की धीमी आवाज़ दहाड़ में बदल जाती है। क्या जवाब दे राहुल वर्मा । वह हकलाने लगता है।
            
            “मैंने आपकी सारी बातों को टेप कर लिया है। कॉलेज के जमाने में रहे होंगे आप नम्बर वन फ्लर्ट, लेकिन अब आप किसी लड़की का अपमान नहीं कर सकते। मुझे कल तक शादी की डेट चाहिए। जल्दी से जल्दी। यह डेट मैं कोई बन्दूक की जोर पर नहीं, तुम्हारे बयानों के आधार पर ही माँग रही हूँ।"
            
            लड़की तूफान की तेजी से बाहर निकल जाती है। घड़ी में सिर्फ सात बजे हैं। राहुल देखता है, उसके चारों ओर उसके घरवाले घेरा बनाकर खड़े हैं। इतनी बड़ी पराजय राहुल वर्मा ने अपनी जिन्दगी में इससे पहले कभी नहीं देखी है ? इससे पहले तो वह दूसरों को पराजित करता रहा है।
            </p>
        </article>

        <article class="tab-content" data-content ="malayalam" hidden>
          <h1>Malayalam</h1>
          <p>Lorem ipsum, dolor sit amet consectetur adipisicing elit. Iste aspernatur nobis, ratione cupiditate amet odio iusto ea maiores temporibus voluptas.</p>
        </article>
      </main>
      <footer class="footer">
        <a href="/author">Kshama Sharma</a>
      </footer>
    </div>
    <script type="module" src="/main.js"></script>
  </body>
</html>
